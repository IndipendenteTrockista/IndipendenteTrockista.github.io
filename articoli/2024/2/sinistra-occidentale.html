<!DOCTYPE html>
<html>
    <head>
        <title>Il Quarto Stato</title>
        <link rel="stylesheet" href="../../../res/style.css">
		<script src="../../../res/script.js"></script>
		<link rel = "icon" href="../../../res/trockij.png" type = "image/x-icon">
    </head>
    <body>
        <div id="page">
            <div id="topBar">
                <div id="topTopBar">
					<a href="../../../index.html"><img id="logo" src="../../..//res/trockij.png"></a>
					<h1 id="title">Il Quarto Stato</h1>
				</div>
            </div>
            <div id="content">
				<h1 id="articleTitle">Sinistra Occidentale: progresso individuale e regresso sociale</h1>
				<img id="articlePicture" src="../../../res/pics/2024-02-proteste.jpg">
				<p>La Sinistra nell'Occidente antepone ogni giorno diritti individuali a doveri sociali. Senza scadere nel "codismo" individuato da Lenin, Indipendente Trockista propone un cambio di paradigma che non rifiuti la lotta per il conseguimento di dirriti civili, ma che la revisioni sotto una nuova lente di maggior attenzione alle conseguenze sociali dell'allargamento incondizionato dei diritti individuali accompagnato contemporaneamente da una scissione società-individuo (<a href="../../2023/7/societa-individuo-occidente.html">§ Occidente: non c'è Società, solo Individuo</a>) che determina un deterioramento del senso del dovere nei confronti della comunità da parte di quello che è ormai diventato, a tutti gli effetti, un privato cittadino.</p>
				<p>La sinistra moderna si concentra su diritti LGBT+ e femminili (strettamente inerenti però al cosiddetto femminismo "di terza ondata") senza però curarsi della risoluzione del problema posto dal sistema capitalistico in quanto tale. Crisi odierne e passate ricordano incessantemente dell'insostenibilità del capitalismo sul lungo (ma anche sul breve) termine. Eppure una ristretta cerchia di ricchissimi conduce propaganda, alimenta paura e diffonde ignoranza al riguardo ed ottiene in cambio un monopolio sulle persone e sulla persona. Se il movimento femminista supportato anche e soprattutto dalla sinistra è meramente individualista e dai fortissimi tratti economicisti, allora esso si adegua al sistema, senza tentare di cambiarlo, di stravolgerlo, né tantomeno di riformarlo come si addice di più al centro-sinistra moderato onnipresente e nullafacente dell'Occidente.</p>
				<p>Il dovere del cittadino per eccellenza in Italia, definito vagamente nella Costituzione, è quello di contribuire allo sviluppo materiale e spirituale del paese, eppure ad oggi si contribuisce all'accumulamento di capitale di una ristretta minoranza (spesso evaditrice "legale") e al deterioramento continuo della comunità, attraverso l'indifferenza politica, l'ignoranza e l'autosoggiogamento al sistema.</p>
				<p>I diritti sociali vengono relegati come secondari, in un processo di mimetismo ed adattamento con il baricentro dell'opinione pubblica sempre più tendente alla destra, come accettando il fato di un'irreversibile finestra di Overton che scivola lungo un piano inclinato. L'opportunismo macro-politico di quella che ormai non si potrebbe più definire "sinistra" in Occidente determina un abbandono totale delle idea della vera sinistra: ogni idea destrorsa è ora lo standard; la discussione su questi argomenti è a zero, totalmente annichilita da una progressiva accettazione della sinistra ad abbandonare questo specifico campo di battaglia, caduto nell'oblio della memoria collettiva.</p>
				<i>Indipendente Trockista</i><br><i>8 Febbraio 2024</i>
			</div>
            <div id="bottomBar">
				<h3>TAG:</h3>
				<p>OCCIDENTE | TEORIA</p>
            </div>
        </div>
    </body>
</html>
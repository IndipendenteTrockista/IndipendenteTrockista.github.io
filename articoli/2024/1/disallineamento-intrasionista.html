<!DOCTYPE html>
<html>
    <head>
        <title>Indipendente Trockista</title>
        <link rel="stylesheet" href="../../../res/style.css">
		<script src="../../../res/script.js"></script>
		<link rel = "icon" href="../../../res/trockij.png" type = "image/x-icon">
    </head>
    <body>
        <div id="page">
            <div id="topBar">
                <div id="topTopBar">
					<a href="../../../index.html"><img id="logo" src="../../..//res/trockij.png"></a>
					<h1 id="title">Indipendente Trockista</h1>
				</div>
            </div>
            <div id="content">
				<h1 id="articleTitle">Israele: il disallineamento intrasionista</h1>
				<img id="articlePicture" src="../../../res/pics/2024-01netanyahu.jpg">
				<p>Israele si trova davanti ad una fase fondamentale che determinerà il suo futuro. Gli eventi del 7 ottobre sono stati per Israele uno shock: la prima vera invasione subita dallo stato ebraico dal 1948 ha mostrato falle sconosciute nell'"infallibile" sistema difensivo di Tel Aviv. In un momento storico del genere, farebbe comodo un'uniformità interna di posizioni che permetta un operato congiunto e parallelo di tutti gli elementi costitutenti del paese. Ma così non :  per quanto ad uno sguardo disattento Israele possa apparire come un blocco monolitico, è in realtà spaccato da una differenza sostanziale nell'interpretazione materiale e pratica di quello che è l'obiettivo del sogno Sionista.</p>
				<p>Sionismo è salvaguardare terra e popolo ebraico. O popolo e terra? È proprio in questa differente prioritarizzazione che si articola la crisi ideologica israeliana. Mentre alcuni vedono la difesa del popolo ebraico come obiettivo principale dell'operato dello stato, altri identificano la difesa della terra promessa come principale scopo. La differenza potrebbe sembrare sottile, ma in una terra abitata da due popoli, occupata illegalmente da Israele ai danni del popolo palestinese, le conseguenze risultano fondamentalmente e radicalmente distanti.</p>
				<p>Il primo blocco ha come priorità la tutela del popolo ebraico. Oltre, come si può comprendere, alla maggior parte del popolo stesso, questo blocco include i servizi segreti, soprattutto Shin Bet (i più coinvolti nel conflitto contro Hamas) e in misura minore ma crescente anche Mossad e Aman, mantenendo questi una lontanissima influenza dell'ideologia socialista che guidò i primi ebrei ad organizzarsi nei kibbutz in Palestina.</p>
				<p>Dall'altra parte Netanyahu deve gestire una guerra malvista dall'opinione pubblica, un supporto parlamentare sempre più in bilico alla sua destra e un appoggio internazionale sempre meno incondizionato. La sua posizione sul conflito è chiara: non vi è alternativa alla vittoria israeliana. I motivi ideologici la giustificano ed incentivano: la difesa della terra promessa è prioritaria, perciò la conquista di Gaza e la messa in sicurezza del territorio israeliano è funzionale e necessario alla sua stessa esistenza. Tutto questo a costo di vite umane: a costo del popolo.</p>
				<p>È però problematica la situazione di Netanyahu, che vede la sua coalizione parlamentare spingere per misure anche più radicali. Questi atteggiamenti rosicchierebbero però il supporto occidentale: come sempre l'Occidente mostra supporto incondizionato all'operato israeliano, noncurante di crimini di guerra e contro l'umanità. Esagerare, però, significherebbe mettere lievemente in difficoltà i governi occidentali contro le deboli coscienze sonnecchianti dei loro popoli. I servizi segreti rimangono asserviti al Governo, ma non favorendone del tutto le posizioni rischiano di inceppare una macchina che deve necessariamente funzionare senza alcun problema.</p>
				<p>In ultima analisi, Netanyahu sembra non essere consapevole che soffocare del tutto le aspirazioni nazionali del popolo palestinese, di cui Hamas potrebbe progressivamente prendere le voci (verrà in futuro pubblicato un articolo sulla nazionalizzazione di Hamas), è impossibile, come lo stesso esempio di Israele dimostra. Inoltre, adesso è vacua la retorica di Netanyahu di demonizzazione dell'avversario e di screditamento degli schieramenti moderati della costellazione palestinese (quali l'ANP), per cui sarà interessante vedere quale via propagandistica prenderà il governo israeliano una volta appurata l'impossibilità di distruggere la volontà palestinese con una guerra (anch'essa non realisticamente concludibile) ad Hamas.</p>
				<i>Indipendente Trockista</i><br><i>16 Gennaio 2024</i>
			</div>
            <div id="bottomBar">
				<h3>TAG:</h3>
				<p>ISRAELE | POLITICA</p>
				<table id="bottomLinks">
					<tr>
						<td class="bottomLink" onclick="goToPage('../../../index.html');">Home</td>
						<td class="bottomLink" onclick="goToPage('../../../speciali/tag.html');">Categorie</td>
						<td class="bottomLink" onclick="goToPage('../../../speciali/date.html');">Date</td>
						<td class="bottomLink" onclick="goToPage('../../../speciali/libri.html');">Libri</td>
						<td class="bottomLink" onclick="goToPage('../../../speciali/info.html');">Info</td>
					</tr>
				</table>
            </div>
        </div>
    </body>
</html>